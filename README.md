Instrukcja gry "A* Gra" – Droga studenta z uczelni do domu * 

Wyobraź sobie, że jesteś studentem, który właśnie kończy zajęcia na uczelni i chce dotrzeć do domu. Twoim zadaniem jest wyznaczenie najkrótszej i najbardziej optymalnej drogi z uczelni do domu. Oto jak to działa: 

 
[1]. Ekran startowy: 
Po uruchomieniu pliku gra.exe, otworzy się menu gry. Masz do wybory dwa wyjścia - pierwsze “Graj” (zielony przycisk) oraz drugie “Wyjdź” (czerwony przycisk), aby wyjść z gry. Kliknij “Graj” aby zacząć. 

2. Plansza gry: 
Gra rozgrywa się na planszy 20x20, podzielonej na kwadratowe pola. 
 • Punkt startowy – uczelnia, od której zaczynasz swoją podróż. 
 • Punkt końcowy - dom, do którego musisz dotrzeć. 
 • Przeszkody (czarne pola), które są rozmieszczone losowo na planszy. 
 • Wolne (białe) pole, po których możesz się poruszać. 

3. Wybór miejsc: 
Na początku gry zostaniesz poproszony o wybranie uczelni – kliknij na wolne pole, aby ustawić punkt startowy. Wybierz dom – kliknij na inne wolne pole, które będzie punktem końcowym. 

4. Wyznaczenie drogi: 
Aby wyznaczyć prawidłowo drogę należy poruszać się w górę, dół, prawo, lewo (poruszanie się na skos nie zadziała). Po wyznaczeniu punktu startowego i końcowego, gracz otrzyma “X” kroków, by dotrzeć do celu. Gracz wyznacza swoją drogę, poprzez zajmowanie wolnych pól, na kolor niebieski. 

5. Sprawdzenie drogi: 
Gdy ukończysz wyznaczanie drogi, kliknij przycisk “Sprawdź” (lewy górny róg).  
 • Jeśli droga została optymalnie wyznaczona, pojawi się krótka animacja ludzika,  który przejdzie po twojej trasie i zaznaczy ją na zielono. 
 • Jeśli nie udało ci się wyznaczyć poprawnej drogi, ludzik poprawi twoją trasę czerwonym kolorem. 

6. Uruchom ponownie i wyjdź 
Jeśli chcesz zagrać jeszcze raz kliknij przycisk “Zagraj ponownie”, co spowoduje wygenerowanie nowej, losowej planszy i umożliwi ci ponowne znalezienie drogi od uczelni do domu. W każdej chwili możesz też kliknąć przycisk “Wyjdź”. 

  

 
